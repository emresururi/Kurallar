# Referans ve Jüriler
## Referans
* Benden referans almak isterseniz, tercihen proje derslerinden (FİZ434/FİZ475) en az birini benim danışmanlığımda yapmış olmanız referansınızın kalitesi açısından önem taşımaktadır. Keza seçmeli ders almış olmanız da avantaj teşkil edecektir. Referans isterken dikkat etmeniz gerekenler:
   * Referansınız ertesi güne gerekiyor olmamalı (bu çok ama çok ayıp bir şey).
   * Referans istediğiniz mesajda güncel CV'niz ile not dökümünüzü (transcript) ekleyip, benden hangi dersleri hangi dönemlerde aldığınızı ve geçme notunuzu da belirtin.
   * Savunma sanayii şirketlerinde kullanılmak üzere referans vermiyorum.
## Jüriler
* Sıklıkla karışıklık çıktığından baştan belirteyim: adımın resmi hali: "Emre Taşcı" (sert sessiz uyumuna aykırı olarak 'ş'den sonra 'ç' değil, 'c' geliyor; ayrıca arada (Sururi'nin) "S."(si) yok -- sadece "Emre Taşcı" 8)
* Jürinizde yer almamı istiyorsanız, istek mesajınızda mutlaka tezinizin/projenizin özetini gönderin.
* Tez savunmalarında en az bir hafta öncesinde tezinizin son halinin -PDF olarak- elime ulaşmış olması gerekmektedir.
* Katıldığım tez jürilerinin neredeyse yarısında doğrudan alıntıların yanlış yapılmasından dolayı ciddi sorunlar yaşandı. Doğrudan alıntıların nasıl yapıldığını bilmiyorsanız sonu intihal soruşturmasına kadar varabilecek tatsız bir savunmaya hazırlıklı olun. Konu hakkında özet bilgiyi ve faydalı kaynak bağlantısını [ödevler & Raporlar](odevler_raporlar.html) başlığının son maddelerinde bulabilirsiniz.
* Savunma sanayii ile ilişkili tez ve proje jürilerinde görev almıyorum.

[Ana sayfa](README.md)
