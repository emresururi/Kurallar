[Ana sayfa](README.md)
# Ders Dosyaları
* Ödev olsun, proje olsun, -doğrudan veya moodle vs. sistem üzerinden- dosya gönderirken, bu dosyaların kolay okuma sağlaması açısından topluca bir klasörde biriktirilebileceğini göz önünde bulundurup, dosya isimlerinizi ona göre belirleyin: “Yeni Word Belgesi.pdf” yerine “FIZ219_Odev01_EmreTasci_20201011.pdf” şeklinde bir dosya ismi, hocalarınızın işini çok daha kolaylaştıracaktır.
* Eğer kod dosyası göndermiyorsanız, her zaman için PDF formatını tercih edin. Örneğin ben MS Office paketi kullanmadığından, hele de çalışmanızda figürler varsa, dosyanızı açtığımda acayip derecede kaymış bir halde karşıma çıkıyorlar. PDF kullanmanız, siz dosyanızı nasıl görüyorsanız, hocalarınızın da o şekilde görmesini garantileyecektir.
* Tarayıcınızın olmasına gerek yok. En kötü ihtimalle, kağıtlarınızın fotoğrafını cep telefonunuz ile çekip, bir uygulama vasıtasıyla (ben yıllardır [CamScanner](https://www.camscanner.com/user/download) kullanıyorum, çok da memnunum) PDF’e kolayca dönüştürebilirsiniz.
* Birden fazla dosya göndermeniz gerektiği takdirde, bunları zip benzeri bir programla tek bir arşivde toplayıp göndermeniz pratik olacaktır (bzip, 7z ya da rar belki %1 daha iyi sıkıştırıyor olabilir ama hocanızda onu açacak program var mı bakalım! ;)

[Ana sayfa](README.md)